<!DOCTYPE html>
<html lang="tr">
<head>
    <title>YILAN</title>
    <meta http-equiv="Content-Type" content="text/html; charset=utf-8"/>
    <meta http-equiv="Cache-Control: max-age=31536000" content="public"/>
    <meta name="viewport" content="width=device-width, initial-scale=1"/>
</head>
<body>
<h2 align="center">YILAN</h2>
<ul>
    <li><b>Yin - yang:</b> Yang</li>
    <li><b>Renk:</b> Buz mavisi</li>
    <li><b>Bitki:</b> Kamelya, Palmiye</li>
    <li><b>Baharatı:</b> Curry</li>
    <li><b>Uğurlu sayısı:</b> 3</li>
    <li><b>Hayvan:</b> Kumru</li>
    <li><b>Şifalı ot:</b> Rezene</li>
    <li><b>Kıymetli maden:</b> Platinyum</li>
</ul>
<br>
<h3 align="center">YILAN ÖZELLİKLERİ</h3>
<p>Yılan insanları mağrur, sessiz ve etkileyicidirler. Hayatlarında hiç bir hedefe direkt olarak
    gitmeyip, dolambaçlı yolları tercih eden bir yapıları vardır. Elde edilmesi ve ilişki kurulması
    oldukça zor bi karaktere sahiptir Yılan.</p>
<p>Sessizliğine ve sakinliğine rağmen Yılan fark edilmeyi ve takdir görmeyi ister. Fiziksel dış
    görünüşünün önemli olduğunun bilincinde olan Yılan insanı sadece bununla yetinmek istemez.
    Davranış biçimiyle, aklıyla ve duygularıyla da diğer insanları etkilemek, Yılan’ın en büyük
    amaçları arasındadır.</p>
<p>Yılan hayatta iyi şeylerden hoşlanır ve kendi etkileyiciliğini arttırmak için para harcamaktan
    hiç kaçınmaz. Etkileyiciliğini arttırmak için beyaz yalanlar söylemekten de çekinmez.</p>
<p>Problemli durumlarla uğraşmaktan, çözüm üretmekten nefret ettiği için, Yılan kaçmayı ve
    uzaklaşmayı tercih ederler. Dolayısıyla yaşamında yarım kalmış pek çok ilişki ve iş vardır.</p>
<p>Yılan insanlarının finansal konularda doğuştan getirdikleri bir yetenekleri vardır. Kendilerine
    göre temel ihtiyaçlarını karşıladıktan sonra bile, tatmin olamayarak, servet edinme ve zengin
    olma yarışına devam ederler.</p>
<p>Toplumsal olarak dışlanmak ya da ikili ilişkiler içinde reddedilmek, istenmemek Yılan’ın önce
    duygusal ve sonra da fiziksel olarak sağlığının bozulmasına neden olabilir. Özgüvenini ve
    sağlığını koruyabilmesi için kabul gördüğünden muhakkak emin olması gereklidir.</p>
<p>Aslında uzalşmacı bir yapısı yoktur ama, insanları da karşısına almaktan hoşlanmaz. Stratejik
    ilişkilerde oldukça yeteneklidir ve doğal hareket eder. Bu özelliği mesleki yaşamında da
    başarılarının garantisidir. Yaşam standardını korumayı hedefleyen Yılan insanı, iş hayatında
    tedbirli davranmaya çalışır.</p>
<p>Geleneklere ve rutine karşı eğilimi olan Yılan, toplumsal normların dışına da çıkmak istemez.
    Dolayısıyla zaman zaman özgünlüğünü, orijinalitesini ve yaratıcılığını kaybetme tehlikesiyle
    karşı karşıya kalır.</p>
<p>Yılan kadını güvene ihtiyaç hisseder. Kendisini geliştirmektense, gelişmiş bir erkeği almak tam
    Yılan kadınına göre bir hedeftir. Aslında tutkulu bir kadın olmasına karşın, toplumsal kurallara
    verdiği önem, kendini kontrol etmesindeki en önemli etkendir.</p>
<p>Hırslı olmasına rağmen, çok çalışkan ve üretken olmayan Yılan kadını, kendine vakit ayırmayı
    sever. Zekasını tam kapasite kullanmayan Yılan kadını, yine de etrafındaki insanlarda
    entellektüel ve akıllı bir insan imajı yaratır.</p>
<p>Yılan erkeği oldukça nazik ve stratejiktir. Herkese nasıl davranması gerektiğini içgüdüsel olarak
    saptayabildiği için, istediği kadını elde etmekte ustadır. Aşka çok düşkün olan Yılan erkeğinin,
    aslında gözlerden saklamak istediği yoğun bir duygusallığı da vardır.</p>
<p>Girişimci bir yanı olmasına rağmen, korkuları fazla ilerleyememesindeki en büyük etkendir. Kolay
    güvenemeyen Yılan erkeği, finansal konularda tedbirli ve sağlam adımlar atarak, zenginleşmek
    amacındadır. Meraklı yapısı pek çok farklı konuda bilgi edinmesine ve edindiklerini meslek
    yaşantısında kullanmasına nedendir.</p>
</body>
</html>