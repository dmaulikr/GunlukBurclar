<!DOCTYPE html>
<html lang="tr">
<head>
    <title>TAVŞAN</title>
    <meta http-equiv="Content-Type" content="text/html; charset=utf-8"/>
    <meta http-equiv="Cache-Control: max-age=31536000" content="public"/>
    <meta name="viewport" content="width=device-width, initial-scale=1"/>
</head>
<body>
<h2 align="center">TAVŞAN</h2>
<ul>
    <li><b>Yin - yang:</b> Yin</li>
    <li><b>Renk:</b> Gri</li>
    <li><b>Bitki:</b> Gül, Kavak ağacı</li>
    <li><b>Baharatı:</b> Biber</li>
    <li><b>Uğurlu sayısı:</b> 4</li>
    <li><b>Hayvan:</b> Balık</li>
    <li><b>Şifalı ot:</b> Tarhun</li>
    <li><b>Kıymetli maden:</b> Bronz</li>
</ul>
<br>
<h3 align="center">TAVŞAN ÖZELLİKLERİ</h3>
<p>Tavşan insanı sessiz, sakin ve kendi gizemlerini saklamak isteyen bir yapıdadır. Çok dışarı dönük
    olmayan bu insan, kendi dünyasında kalmayı ve güvenliğini korumayı tercih eder. Yeniliklere açık
    gibi görünmesine rağmen, aslında eskiye bağlılığını korumayı bilir.</p>
<p>Evine son derece düşkğn ve bağlı olduğu için, hayatını daha çok burada geçirmek isteyerek, her
    türlü konforu oluşturmaya gayret eder. Düzen ve sistem Tavşan için yaşamın temel
    gereksinimlerinin başında gelir. Şekilci bir insan olan Tavşan, görsel çirkinliklere ve
    düzensizliklere karşı da tahammülsüzdür.</p>
<p>Uyumsuzluğa dayanamayan Tavşan insanı, hayatında problem olarak gördüğü her ilişkiyi, tamamıyla
    bitirmek ve yok etmek eğilimindedir. Trajediye yatkın bir yapısı olduğu için, her türlü küçük
    anlaşmazlık bile Tavşan tarafından en büyük dünya savaşlarından daha acı verici olarak
    nitelendirilir.</p>
<p>Sevmeye ve sevilmeye karşı ihtiyaçları hiç tükenmez. Kabul edilmek ve sevildiğini tekrar tekrar
    duymak, Tavşan insanının önemli duygusal gereksimleri arasındadır. İlişkilerdeki saldırganlık,
    acele ve baskı tavşanın uzaklaşmasındaki en önemli nedenler arasındadır.</p>
<p>Entellektüel olarak gelişkin bir kapasiteye sahip olan Tavşan insanı, aklını kullanabileceği
    işlerde oldukça başarılı olabilir. Zaman zaman entellektüel yanlarının baskın şekilde ortaya
    çıkması, ukala olarak nitelendirilmelerine neden olabilir. Ancak huzursuzluklara karşı
    dayanıksız yapısı, meslek hayatındaki anlaşmazlıklardan ve rekabetten uzak kalmak istemesine,
    dolayısıyla çok yüksek pozisyonlara ulaşamamasına nedendir.</p>
<p>Toplumsal ilişkilerinde belli bir seviyeyi tutturmak isteyerek, nazik ve cana yakın bir davranış
    biçimi geliştirir. Tavşan burcu insanlar, acılı olaylara karşı son derece hassastırlar. Trajik
    olaylara hem son derece üzülürler hem de bu olayları takip etmekten kendilerini alamazlar.</p>
<p>Açlık ya da terör gibi geniş ölçekli olaylar karşısında gerçekten çok üzülür ve kendilerine ders
    çıkarırlar. Ancak bir Tavşan’ın kendi düzenini ve emniyetini tehlikeye atabileceği, bir olaya
    karışması zaten mümkün değildir.</p>
<p>Tavşan kadını sessizliğinin altında oldukça çekici ve karşı cinsi nasıl etkileyebileceğini bilen
    bir insandır. Kendi kişisel görüntüsüne ve bakımına çok önem verir. Evinin de temiz ve düzenli
    olması için elinden geleni yapar.</p>
<p>Risk almaktan hoşlanmayan Tavşan kadını, bağımlılığı sever. Kendisi sevmese bile, sevildiğinden
    emin olduğu birliktelikleri uzun süre devam ettirme, hatta hiç kopratmama eğilimindedir.</p>
<p>Tavşan erkeği etkileyici sesi ve konuşma tarzı ile, karşı cinsi kendine çekmeyi bilir. Kişisel
    çalışmalardan çok ekip çalışmalarında başarı elde eder. Ama kalabalıklardan pek hoşlanmıyor
    olması problemler yaşamasına nedendir.</p>
<p>Sorunlu durumları hayatında istemeyen Tavşan erkeği, radikal çözümler üretmekte ustadır. Riske
    girerken çok dikkatli davrandığı gibi, olası negatif durumları da önceden hissederek, gerekli
    önlemleri alır.</p>
</body>
</html>