<!DOCTYPE html>
<html lang="tr">
<head>
    <title>FARE</title>
    <meta http-equiv="Content-Type" content="text/html; charset=utf-8"/>
    <meta http-equiv="Cache-Control: max-age=31536000" content="public"/>
    <meta name="viewport" content="width=device-width, initial-scale=1"/>
</head>
<body>
<h2 align="center">FARE</h2>
<ul>
    <li><b>Yin - yang:</b> Yin</li>
    <li><b>Renk:</b> Nar kırmızısı</li>
    <li><b>Bitki:</b> Papatya, meşe</li>
    <li><b>Baharatı:</b> Kişniş</li>
    <li><b>Uğurlu sayısı:</b> 11</li>
    <li><b>Hayvan:</b> Yabankazı</li>
    <li><b>Şifalı ot:</b> Biberiye</li>
    <li><b>Kıymetli maden:</b> Bronz</li>
</ul>
<br>
<h3 align="center">FARE ÖZELLİKLERİ</h3>
<p>Yüzeysel de olsa farklı konularda bilgi sahibi olmak Fare insanını tatmin eder. Öğrendiklerini ya
    da kendine has düşüncelerini açıklamaktan hiç çekinmez. Çok yönlü ve değişken bir yapısı olan
    Fare insanının yaşamında enerjilerin boşuna harcanması da çok sık görülür.</p>
<p>Ortalama ile asla mutlu olamayan Fare insanı hiç bir zaman kendini aşan işlerin altına girmekten
    de çekinmez. Maddi konular dışındaki riskleri bir macera gibi algılayarak, hayatın bir oyun
    olduğunu düşünür.</p>
<p>Fare insanının liderlik ve öncülük özellikleri çok kuvvetlidir. Başlangıçlar yapmayı, atak
    davranmayı ve ilk olmayı sever. Çok çalışır, çok yoğun duygularla yaşar ve kendini yaptığı
    işlere tamamıyla verir. Fare insanı aşırı uçlarda dolaşmayı seven ve yoğunlaşabilen bir naturaya
    sahiptir.</p>
<p>Fare insanı ne kadar sıkıntılı olursa olsun, hareket etmek ister. Hareketsiz kalmak, kendine
    saygısını ve güvenini yitirmesine yol açarak, depresif bir ruh haline bürünmesine neden
    olur.</p>
<p>Fare aşkta da derin duyguları olan bir insandır Sevdiği insana zaman ayırmayı, özel olarak onunla
    ilgilenmeyi ve sevdiğini göstermeyi tercih eden bir yapısı vardır. Sağlıklı ve tatmin edici
    iletişim her türlü ilişkilerinde önemli bir gereksinimdir. Sevdiği insanın hayatında her zaman
    ön planda olmayı ve özel bir ilgi görmeyi ister.</p>
<p>Yalnızlıktan çok korkan Fare insanı, istenmediğini ya da sevilmediğini hissettiği zaman büyük
    panikler yaşar. Bu aşk acısını, cinsellikle gidermeye çalışır.</p>
<p>Toplum içinde kontrollü olmaya, kurallara uymaya dikkat eden Fare insanı giyimiyle de dikkat
    çekmek ve kabul edilmek arzusundadır. Tanınmış insanlarla birarada olmak, çeşitli grup ve
    organizasyonlara üye olarak, toplum içinde güçlü bir konuma sahip olmayı istemek, tipik Fare
    özellikleri arasındadır.</p>
<p>Paraya karşı oldukça tutkulu olan Fare insanları, nasıl para kazanılacağını çok iyi bilmelerine
    rağme, harcama konusunda son derece zayıftırlar. Yaşamlarında giderlerini minimumda tutmaya
    çalışarak, para biriktirirler. Fare’nin bonkörleşebilmesi için, gerçekten çok büyük bir aşk
    yaşıyor olması gereklidir.</p>
<p>Fare kadını oldukça kültürlü ve bilgilidir. Dinamik bir yaşamı seven Fare kadını hem çalışmayı
    hem de bir aile sahibi olarak toplumda kabul edilmeyi tercih eder.</p>
<p>Herkesle dost olabilmesine rağmen, yakın arkadaşları sınırlıdır. Sırlarını ya da problemlerini
    açık etmeyi sevmediği için, herkes Fare kadınının dört dörtlük bir yaşamı olduğunu düşünür.</p>
<p>Fare erkeği dışadönük ve sosyal bir insandır. Nazik ve zarif davranışlarıyla, asabiyetini kontrol
    edebilme yeteneğiyle ve problemlere getirdiği enteresan çözümleriyle her zaman toplumsal olarak
    sevilir.</p>
<p>Hareketli Fare erkeğinin el becerileri çok kuvvetlidir. Rutinden sıkıldığı için, masabaşı
    işlerden çok, hareket ve değişim gerektiren mesleklerde daha başarılı olur.</p>
</body>
</html>