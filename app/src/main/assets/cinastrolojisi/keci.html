<!DOCTYPE html>
<html lang="tr">
<head>
    <title>KEÇİ</title>
    <meta http-equiv="Content-Type" content="text/html; charset=utf-8"/>
    <meta http-equiv="Cache-Control: max-age=31536000" content="public"/>
    <meta name="viewport" content="width=device-width, initial-scale=1"/>
</head>
<body>
<h2 align="center">KEÇİ</h2>
<ul>
    <li><b>Yin - yang:</b> Yang</li>
    <li><b>Renk:</b> Açık yeşil</li>
    <li><b>Bitki:</b> Nergis, Kızılcık ağacı</li>
    <li><b>Baharatı:</b> Safran</li>
    <li><b>Uğurlu sayısı:</b> 12</li>
    <li><b>Hayvan:</b> Bülbül</li>
    <li><b>Şifalı ot:</b> Nane</li>
    <li><b>Kıymetli maden:</b> Alüminyum</li>
</ul>
<br>
<h3 align="center">KEÇİ ÖZELLİKLERİ</h3>
<p>Keçi insanları kendi hayal dünyalarında yaşayan, yaşamlarında hiç bir zaman düzen ve organizasyon
    yaratmaya ihtiyaç duymayan kişilerdir. Oldukça yumuşakbaşlı ve diğer insanların yönlendirmesine
    açık bir yapıları vardır.</p>
<p>Etraflarındaki insanları mutlu etmek, hoşnut kılmak için ellerinden geleni yaparlar. Uyumlu
    yapıları gereği, insanlarla ilişkileri her zaman son derece mükemmeldir.</p>
<p>Hayatta savaşmaktan, huzursuzluktan ve mücadeleden nefret ettikleri için, güvenecekleri ve
    sırtlarını yaslayayacakları bir insana ihtiyaç hissederler. Keçi’nin iradesi zayıf değildir ama,
    başka bir insana zorla bir şey yaptırtmak, kabul ettirmek, kendi yaralanmasına ve acı çekmesine
    yol açar.</p>
<p>Sezgileri son derece kuvvetli olan Keçi insanı, çok zengin bir hayal dünyasına sahiptir. Bu
    zengin hayal dünyasının esinlerini kullanabileceği moda ya da sanat gibi konularda çok başarılı
    olur ve tatmin elde edebilir. El yetenekleri de oldukça gelişkin olan Keçi, bu tür mesleklerde
    de kendinden bir şeyler katarak, büyük başarılar elde edebilir.</p>
<p>Aslında plansız programsız olmasına rağmen, dayanıklı bir insandır Keçi. İnandığı ve gönül
    verdiği projeler için çelik gibi bir irade ile sonuna kadar sabır gösterebilir. Ama yine de
    sistem yaratamamak gibi bir özelliği olan Keçi, ağır sorumluluklar altına girmek, zor kararları
    uygulamak gibi ciddi gereksinimleri olan mesleklerde başarılı olabilecek bir yapıda
    değildir.</p>
<p>Spontanlık ve duygulara göre hareket etmek tam Keçi tarzıdır. Ruh halindeki dalgalanmalar da
    ilişkilerinde belirleyiciliğe sahiptir. Keçi’yi iyi tanımayan insanlar, O’na alışıncaya kadar
    büyük şaşkınlıklar yaşayabilir.</p>
<p>Keçi duygusal yapısıyla, sadık ve vefakar bir insandır. Özellikle güvene ve yönetilmeye ihtiyaç
    duyduğu için, tek eşliliğe daha yatkındır. Ancak duygusal ihtiyaçları da çok ön planda olan Keçi
    insanı, beraberliğinin ilerleyen zamanlarında bile, yeni bir aşk aramak için yıllanmış eşini
    terk edebilir.</p>
<p>Keçi’nin eşi kadar ailesi ve çocukları da hayatının merkezinde bulunur. Çocukları için her türlü
    fedakarlığı yapabilen Keçiler, oldukça iyi ebeveyn olmalarına rağmen, otorite kurmakta
    zorlanırlar.</p>
<p>Keçi kadını sezgileriyle hayatını yönlendiren, kendini duygularına bırakan bir yapıdadır.
    Sevdikleri için hiç bir fedakarlığı yapmaktan çekinmez. Aşka aşık olan Keçi kadını, duygusal
    anlamda tatmin olmazsa ya da şüphe yaşarsa, tırnaklarını çıkarabilir ve radikal kararlar
    alabilecek hale gelir.</p>
<p>Duygusallık her şeyin önüne geçtiği için, cinselliği de duygusallık olmadan yaşayamaz. Resmi
    birlikteliklerinde bile, masumluğunu ve utangaçlığını üzerinden atması oldukça uzun süre
    alabilir.</p>
<p>Keçi erkeği de kadını kadar hassas, gelenksel hayat mücadelesine uyum sağlamakta zorluk çeken bir
    yapıya sahiptir. Para harcamaya olan merakını, para kazanmak için gösterse, milyarder
    olabilir.</p>
<p>Kadınların kendisine söz geçirmesine ya da yönetmesine karşı eğilimi vardır. Dominant kadınlardan
    hoşlanan Keçi erkeği, kendinden daha güçlü ve becerikli bir kadın bulduğu zaman tüm
    sorumluluklarını onun üzerine yıkabilir.</p>
</body>
</html>