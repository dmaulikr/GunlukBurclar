<!DOCTYPE html>
<html lang="tr">
<head>
    <title>EJDERHA</title>
    <meta http-equiv="Content-Type" content="text/html; charset=utf-8"/>
    <meta http-equiv="Cache-Control: max-age=31536000" content="public"/>
    <meta name="viewport" content="width=device-width, initial-scale=1"/>
</head>
<body>
<h2 align="center">EJDERHA</h2>
<ul>
    <li><b>Yin - yang:</b> Yang</li>
    <li><b>Renk:</b> Altın sarısı</li>
    <li><b>Bitki:</b> Gül, Sekoya ağacı</li>
    <li><b>Baharatı:</b> Hemame</li>
    <li><b>Uğurlu sayısı:</b> 2</li>
    <li><b>Hayvan:</b> Maymun</li>
    <li><b>Şifalı ot:</b> Dereotu</li>
    <li><b>Kıymetli maden:</b> Gümüş</li>
</ul>
<br>
<h3 align="center">EJDERHA ÖZELLİKLERİ</h3>
<p>Ejderha insanları kendilerinden son derece emin, güvenli ve girdikleri her ortamda dikkat çeken
    tiplerdir. Hükmetmeyi seven yapısı, yöneticilik ve idarecilik türü işlerden büyük zevk almasına
    nedendir. Doğal bir çekiciliğe sahip olan Ejderha burcu insanları etrafındakileri de istekleri
    gibi yönlendirmekten de hiç çekinmezler.</p>
<p>Tereddütsüz yaklaşımları ve vakit geçirmeden düşüncelerini eyleme döken yapısıyla, Ejderha diğer
    insanların üzerinde de harekete geçirici bir etkiye sahiptir. Kendi amaçlarının peşinden gitmek
    için pek çok şeyi feda edebilecek kadar gözü karadır.</p>
<p>Kendine karşı son derece toleranslı olan Ejderha insanı, kendi hatalarını küçümseyen, önemsemeyen
    ve başka insanlardan da aynı esnekliği bekleyen bir yapıdadır. Otokritik mekanizmasını hiç
    çalıştırmayan Ejderha insanı, kendi mükemmeliyetine doğuştan inanmıştır. Ancak kendisi
    yanlışlara ve hatalara karşı aynı esnekliği göstermekte zorlanır. Affetmesi ve unutması oldukça
    zordur.</p>
<p>Lükse ve para harcamaya karşı inanılmaz bir eğilimi vardır. Kendisinin en iyi şeylere layık
    olduğunu düşündüğü için, pahalı giyimlerden ve pahalı mekanlardan uzak durması imkansızdır.
    Gösterişi ve farkedilmeyi de seven Ejderha, yalnızca hakkında konuşulmasını istediği için bile
    para harcayabilir.</p>
<p>Kendine çok dönük olmasına rağmen, Ejderha insanı aslında yufka yüreklidir. Özellikle
    sevdiklerine, dostlarına ve aile üyelerine karşı dayanıksız ve hassas bir insandır. İçgüdüleri
    de çok kuvvetli olan Ejderha insanı, diğer insanların ihtiyaçlarına cevap vererek, kendi
    büyüklüğünün ve gücünün hazzını yaşar.</p>
<p>Oldukça analitik bir zekaya sahip olan Ejderha insanının hafızası da çok kuvvetlidir. Analiz
    sürecinden sonra vardığı sentez genellikle yanılmadan, doğruya götürür.</p>
<p>Yönetici olabileceği, karar alıp, inisiyatif kullanabileceği her türlü işte oldukça başarılı
    olur. Politika ve liderlik gerektiren konumlar kişisel tatmin ve başarı elde edebileceği
    alanlardır.</p>
<p>Ejderha kadını oldukça atak, kendi dişil cazibesinin ve etkileyiciliğin farkında olan bir
    insandır. Egosunu tatmin edebilmek amacıyla, özellikle erken yaşlarında çok çapkınlık yapmaya ve
    sevgili değiştirmeye eğilimlidir.</p>
<p>Ejderha kadını için güç ve gövde gösterisi önem taşıdığından, bu ihtiyaçlarını tatmin edebilecek
    bir erkekle hayatını birleştirmeyi tercih eder. Hayat standardını yüksek tutmak, lüksten
    vazgeçememek, kendini her şeye değer bulmak tipik Ejderha kadını özellikleri arasındadır.</p>
<p>Ejderha erkeği, hayatına yapılabilecek müdahalelerden hiç hoşlanmaz. Dolayısıyla kendisini olduğu
    gibi kabul edecek, zaaflarına engel olamayacak, kendinden daha pasif ama fiziğiyle dikkat çekici
    kadınları tercih eder.</p>
<p>Gücün her şey olduğuna inandığı için, meslek yaşamında da hedeflediği noktaya ulaşıncaya kadar
    elinden geleni yapar. Bol para ve lüks yaşama da düşkün olan Ejderha erkeğinin takdire oldukça
    ihtiyacı vardır. Önde olmak, farkedilmek için mümkün olan her fırsatı değerlendirir.</p>
</body>
</html>