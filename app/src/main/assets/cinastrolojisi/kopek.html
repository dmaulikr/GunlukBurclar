<!DOCTYPE html>
<html lang="tr">
<head>
    <title>KÖPEK</title>
    <meta http-equiv="Content-Type" content="text/html; charset=utf-8"/>
    <meta http-equiv="Cache-Control: max-age=31536000" content="public"/>
    <meta name="viewport" content="width=device-width, initial-scale=1"/>
</head>
<body>
<h2 align="center">KÖPEK</h2>
<ul>
    <li><b>Yin - yang:</b> Yin</li>
    <li><b>Renk:</b> Turkuaz</li>
    <li><b>Bitki:</b> Aynısefa çiçeği, Kiraz ağacı</li>
    <li><b>Baharatı:</b> Karanfil</li>
    <li><b>Uğurlu sayısı:</b> 9</li>
    <li><b>Hayvan:</b> Koyun</li>
    <li><b>Şifalı ot:</b> Mercanköşk</li>
    <li><b>Kıymetli maden:</b> Kurşun</li>
</ul>
<br>
<h3 align="center">KÖPEK ÖZELLİKLERİ</h3>
<p>Köpek insanları Çin Zodyakı’nın en ciddi, en olgun, hatta yaşlı ruhlu denilebilecek insanlarıdır.
    İçinde yaşadığı düzenin olumsuzluklarını çok net gören ve sürekli eleştiren Köpek insanı kolay
    kolay mutlu olamaz.</p>
<p>Çevresel şartları da, sosyal şartları değiştirmek için çocukluğundan orta yaşına kadar uğraşır
    Köpek insanı. İnsanların iyiliği için onların temelde iyi olduklarını düşünerek, tüm ömrü
    boyunca mücadele etmekten kaçınmaz. Ancak en büyük hayal kırıklıklarını da bu alanda yaşar.</p>
<p>İnsanları çok sevmesine rağmen, çok yoğun bir sosyal yaşamı tercih etmeyen Köpek insanları, dış
    görünümlerine ve fiziksel çekiciliğe de hiç önem vermezler. Ciddi ve düşünen bir insan olan
    Köpek, girdiği sosyal ortamlarda da fazla eğlenemez ve rahatlayamaz. Eğlenen insanlara karşı da
    anlamsız ve boş gözlerle bakmaktan kendini alamaz.</p>
<p>Köpek insanı hangi mesleği yaparsa yapsın, mukakkak geri planda kalmayı tercih eden bir
    yapıdadır. Toplumsal konularla yakından alakalı olduğu için, sosyal meslekler Köpek insanının
    hem başarılı olacağı, hem de tatmin elde edeceği alanlardır.</p>
<p>Onurlu ve gururlu bir insandır Köpek. Duygularını belli etmekten utanır. Genellikle insan
    ilişkilerinde mesafeli kalmayı tercih eder. Ama sürekli dikkatlidir ve savunma mekanizmalarını
    hazır tutar. Kalkanlarını kaldırdığı zaman kendisine ulaşmak neredeyse imkansız hale
    gelebilir.</p>
<p>Her zaman yaşından çok daha olgun bir ruha ve davranış biçimine sahip olan Köpek insanı idealleri
    yüzünden kendini çok kolayca aşka, sevgiye ve ilişkilere kaptıramaz. Özgünlüğünü anlayabilecek,
    kendisine idealist anlamda katılacak birisiyle beraber olmayı tercih eder.</p>
<p>İlişkilerinde ciddi, demokrat ve eşitlikçi bir tutumu vardır. Birlikte olduğu insanın haklarına
    saygı gösterir, isteklerine karşı duyarlı davranır. Ama bunun dışında “kör aşık” hiç bir zaman
    olmaz. Sevgilisini hediyelere boğması, lüks yerlere götürmesi, aşırı para harcaması söz konusu
    bile değildir.</p>
<p>Köpek insanı affetmekte zorlanan bir yapıya sahiptir. Yapılan hatalar karşısında toleranslı gibi
    gözükerek, affetmiş gibi yapsa da, aslında içsel seviyede kırılmış olanın yerine konması Köpek
    için imkansızdır.</p>
<p>Köpek kadınları iş yaşamlarını her şeyi önünde tutarak, özel yaşamlarını ve duygusal hayatlarını
    ihmal etme eğilimindedirler. Aslında son derece yumuşak bir insan olmasına rağmen, keskin
    diliyle anlaşmazlıkların tohumunu atmakta üstüne yoktur.</p>
<p>Yine de sorumluluklarının çok farkında olduğu için, yaşamda üzerine düşen duygusal vazifelerini
    de yerine getirmekten geri kalmaz. Eşine ve çocuklarına karşı oldukça disiplinli bir davranış
    şekli vardır.</p>
<p>Köpek erkekleri kolay kolay tatmin olamayan, şüpheci yapıda insanlardır. Endişeli bir insan olan
    Köpek erkeği, bu yapısını karşısındaki insana yansıtmakta da tereddüt etmez.</p>
<p>İş yaşamında geri planda kalmayı tercih ettiği için, büyük ödüller peşinde de değildir. Dürüst ve
    ciddi bir yapısı olan Köpek erkeği iş arkadaşlarıyla da anlaşmazlıklar yaşamaya eğilimlidir. İş
    yaşamının kaypaklıkları ve kolayca yıkılan kuralları karşısında tüm düzenden ve insanlardan
    uzaklaşmayı tercih edebilir.</p>
</body>
</html>