<!DOCTYPE html>
<html lang="tr">
<head>
    <title>AT</title>
    <meta http-equiv="Content-Type" content="text/html; charset=utf-8"/>
    <meta http-equiv="Cache-Control: max-age=31536000" content="public"/>
    <meta name="viewport" content="width=device-width, initial-scale=1"/>
</head>
<body>
<h2 align="center">AT</h2>
<ul>
    <li><b>Yin - yang:</b> Yang</li>
    <li><b>Renk:</b> Siyah</li>
    <li><b>Bitki:</b> Nergis, Huş Ağacı</li>
    <li><b>Baharatı:</b> Karanfil</li>
    <li><b>Uğurlu sayısı:</b> 8</li>
    <li><b>Hayvan:</b> Yabankedisi</li>
    <li><b>Şifalı ot:</b> Maydanoz</li>
    <li><b>Kıymetli maden:</b> Gümüş</li>
</ul>
<br>
<h3 align="center">AT ÖZELLİKLERİ</h3>
<p>At insanları zorlamalardan, baskıdan ve zorunluluklardan nefret ederler. Çin Zodyak’ındaki
    özgürlüğüne en düşkün burç At’tır. Yetenekli ve kendine yeten bir insan olan At, hayatını sonuna
    kadar özgür yaşamak için, elinden geleni yapar.</p>
<p>At insanı bağımsızlığını elde edebilmek için, erken yaşlardan itibaren çalışmaya başlar. Kendisi
    başka insanların hayatına müdahale etmediği gibi, kendisine de karışılmasından hiç
    hoşlanmaz.</p>
<p>Doğuştan soylu bir davranış şekli olan At’ın aslında reaksiyonlarını ve cevaplarını önceden
    tahmin edebilmek pek mümkün değildir. Gelişkin bir hitabet yeteneği olan At’ın, ikna kabiliyeti
    ve inandırıcılığı da kuvvetlidir.</p>
<p>Kendi doğrularıyla hareket eden At, genellikle belirsizlikler karşısında hırçınlaşır. Varolan
    şartları değiştirmek ve kendine uygun bir düzene sokmak, tipik At karakteristikleri
    arasındadır.</p>
<p>Genellikle çok zeki olan At insanları, kendi amaçlarına hizmet eden her hangi bir işte, uzun
    süre, hiç sıkılmadan, sabırla çalışabilirler. Ancak emeğinin karşılığını alamayan bir At,
    hakikaten çileden çıkarak, kavgacı ve hırçın bir ruh haline girebilir.</p>
<p>İsyankar bir yapısı olmasına rağmen, toplum içinde belli bir yer edinmek ihtiyacındadır.
    Birlikteliklerinde de bu ihtiyacını tatmin edebileceği bir eş arar. Ancak bağımsızlığına ve
    bireyselliğine verdiği önem ilişkilerindeki problemlerin en büyük kaynağıdır.</p>
<p>Önyargıları kuvvetli olmasına rağmen At insanı, pragmatik bir şekilde ikna edilebilir. Hatalara
    karşı tolerans gösterebilir ama kendi hatalarını kabul ederek, bakış açısını değiştirmekte
    direnç gösterir.</p>
<p>Gösterişe ve lükse karşı tutkusu olmayan At insanı, yine de farklı olmayı ve dikkat çekmeyi doğal
    davranışlarıyla rahatlıkla becerir. Sosyal ortamlarda rahat hareket edebilmesine rağmen, ön
    planda olmayı ve sahnede bulunmayı sevmez. Kimi zaman soğuk ve mesafeli bir insan olarak da
    algılanır.</p>
<p>At kadını kendi özelliklerinin farkında olan, üretken ve çalışkan bir insandır. Duygusal yanı
    oldukça kuvvetli olmasına rağmen, mantık da hayatında önemli bir yere sahiptir. Tüm aşk
    acılarından bile aklını kullanarak kurtulmayı becerir.</p>
<p>Bağlılıktan ürkmesine rağmen, kalıcı ilişkileri de sever. Yine de her ilişkisinde kendi kişisel
    güvenliğini elinde tutabilmek için, çalışmaya ve üretmeye devam eder. At kadını kendi
    duygularını, ihtiraslarını ve dürtülerini o kadar sıkı kontrol eder ki, soğuk ve hatta duygusuz
    olarak bile tanınabilir.</p>
<p>At erkeği eğitime verdiği önem yüzünden, akademik kariyer ya da medya gibi alanlarda ciddi
    başarılar elde eder. Ancak kendi kurallarıyla hareket etmek istemesi, isyana eğilimli yapısı,
    hiyerarşik mekanizma ,içinde uyum sağlayamamasının, problemler yaşamasının en temel
    gerekçesidir.</p>
<p>Bağımsızlığına düşkün olan At erkeğinin aslında duygusal yanı kuvvetlidir. Fakat çok eşliliğe
    yatkın olduğu için, sadakat gösteremez. Duygusal yanı düşünsel yanına yenilen At erkeği, aşık
    olduğunda bile kontrolünü kaybetmez.</p>
</body>
</html>